---
title: 'Note sulla versione: problemi importanti di Windows Server versione 1803'
description: Informazioni su problemi noti, limitazioni o altri dati necessari prima di installare Windows Server versione 1803
ms.prod: windows-server
ms.date: 05/07/2018
ms.technology: server-general
ms.topic: article
author: lizap
ms.author: elizapo
manager: dougkim
ms.localizationpriority: medium
ms.openlocfilehash: a511c9888f27fe97fdeaf65cde022e5c2aa999d4
ms.sourcegitcommit: 3a3d62f938322849f81ee9ec01186b3e7ab90fe0
ms.translationtype: HT
ms.contentlocale: it-IT
ms.lasthandoff: 04/23/2020
ms.locfileid: "80826084"
---
# <a name="release-notes-important-issues-in-windows-server-version-1803"></a>Note sulla versione: problemi importanti di Windows Server versione 1803

>Si applica a: Canale semestrale Windows Server

Queste note sulla versione presentano una sintesi dei problemi più critici del sistema operativo Windows Server, incluse le soluzioni per evitare o risolvere i problemi noti. Per informazioni sulle nuove funzionalità di questa versione, vedi [Novità di Windows Server versione 1803](whats-new-in-windows-server-1803.md). Per eseguire un contenitore Windows Server versione 1803, vedi [Informazioni sui contenitori di Windows](https://docs.microsoft.com/virtualization/windowscontainers/about/). 

Se non diversamente specificato, ogni problema segnalato è applicabile a tutte le edizioni e opzioni di installazione di Windows Server versione 1803.  

Questo articolo viene aggiornato continuamente. Gli eventuali problemi noti identificati vengono riportati e descritti qui. 


## <a name="software-defined-datacenter"></a>Data center software-defined

Le funzionalità del data center software-defined, come Spazi di archiviazione diretta, software-defined networking e macchine virtuali schermate, non sono incluse in Windows Server versione 1803. Come descritto in [Aggiornamento del Canale semestrale di Windows Server](https://cloudblogs.microsoft.com/windowsserver/2018/03/29/windows-server-semi-annual-channel-update/), il Canale semestrale di Windows Server è incentrato su scenari relativi a contenitori e applicazioni che traggono vantaggio dall'introduzione più rapida delle innovazioni. 

Se sono necessari ruoli di infrastruttura, usa una versione Long-Term Servicing Channel: Windows Server 2016 (ora disponibile) o [Windows Server 2019](https://cloudblogs.microsoft.com/windowsserver/2018/03/20/introducing-windows-server-2019-now-available-in-preview) (disponibile nel corso dell'anno).

Siamo impegnati a creare una piattaforma di altissimo livello per l'infrastruttura iperconvergente e continuiamo a sviluppare nuove funzionalità e a migliorare quelle esistenti in base al feedback ricevuto. Grazie per averci consentito di ottenere [oltre 10.000 cluster di Spazi di archiviazione diretta](https://blogs.technet.microsoft.com/filecab/2018/03/27/storage-spaces-direct-momentum). Saremo lieti di condividere altre informazioni nel corso dell'anno.